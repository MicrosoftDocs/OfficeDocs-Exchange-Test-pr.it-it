---
title: 'Visualizzatore code: Exchange 2013 Help'
TOCTitle: Visualizzatore code
ms:assetid: db892f88-5c13-4607-a38c-8845b35ab8b2
ms:mtpsurl: https://technet.microsoft.com/it-it/library/Bb124789(v=EXCHG.150)
ms:contentKeyID: 50481842
ms.date: 01/02/2018
mtps_version: v=EXCHG.150
ms.translationtype: HT
---

# Visualizzatore code

 

_**Si applica a:**Exchange Server 2013_

_**Ultima modifica dell'argomento:**2012-09-25_

Visualizzatore code è uno snap-in Microsoft Management Console installato in un server Cassette postali o Trasporto Edge. Visualizzatore code si trova nella sezione **Strumenti flusso di posta** della console Casella degli strumenti di Exchange. È possibile utilizzare questo strumento per visualizzare le informazioni sulle code in un server di trasporto e i messaggi contenuti in tali code, nonché per eseguire azioni di gestione sulle code stesse e sugli elementi di posta. Visualizzatore code è utile per la risoluzione dei problemi relativi al flusso di posta e per l'identificazione della posta indesiderata.

Quando si utilizza Visualizzatore code per gestire le code, prendere in considerazione quanto segue:

  - È necessario connettersi a un server di trasporto. Per impostazione predefinita, Visualizzatore code apre il database delle code sul server in cui è stato aperto. Tuttavia, è anche possibile connettersi a server diversi. Per ulteriori informazioni, vedere [Connettersi a un server nel Visualizzatore di code](connect-to-a-server-in-queue-viewer-exchange-2013-help.md).

  - L'elenco di code e messaggi può essere di dimensioni notevoli, a seconda del flusso di posta corrente, e può variare in base ai messaggi in ingresso e in uscita dal server. È possibile configurare le opzioni del Visualizzatore code per controllare l'intervallo di aggiornamento dell'elenco di code e messaggi, nonché il numero di elementi visualizzati in ciascuna pagina. Per ulteriori informazioni, vedere [Impostare le opzioni Visualizzatore code](set-queue-viewer-options-exchange-2013-help.md).

  - È possibile creare un filtro per visualizzare un insieme di code o messaggi che si desidera monitorare. Dopo avere individuato le code e i messaggi da monitorare, è possibile visualizzare le informazioni relative alle proprietà di tali elementi. Queste informazioni sono utili durante la risoluzione di problemi relativi al flusso di posta. Per ulteriori informazioni, vedere [Filtri di coda](queue-filters-exchange-2013-help.md) e [Filtri per i messaggi](message-filters-exchange-2013-help.md).

  - È possibile utilizzare il collegamento **Esporta elenco** nel riquadro azioni per esportare l'elenco delle code o un elenco di messaggi. Per ulteriori informazioni, vedere [Esportare elenchi dal Visualizzatore code](export-lists-from-queue-viewer-exchange-2013-help.md).

